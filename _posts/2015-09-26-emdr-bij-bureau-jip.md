---
layout: post
title: Emdr
date: 2015-09-26T20:06:00.000Z
---

Toen ik de opleiding deed voor EMDR-therapeut, mocht ik proefkonijn zijn. Dat vond ik best leuk; kwam ik ook eens van m'n oude pijntjes af.

Dit was mijn 'probleem':

Voor mij was het een hele lastige als ik thuis, in het voorhuis zat, en er kwam een auto aanrijden. De praktijk Bureau JIP is gezeten in het achterhuis, en ik schrok dan heel erg, omdat ik dacht: 'Oeps, ik heb het verkeerd in de agenda gezet', of: 'O, nee, ik ben iets&nbsp;helemaal vergeten.' Want in die auto zaten vast mensen die een gesprek hadden gepland met Bureau JIP. Daar was ik van overtuigd.

Dat was ook een keer&nbsp;gebeurd. Ik had twee keer een afspraak verkeerd in de agenda gezet. Nou, dan schaam je je vreselijk, en vanaf dat moment was ik heel bang dat het me weer overkwam. Als&nbsp;er dus een auto aan kwam rijden, kreeg ik de schrik van 'O, stommerd, nee, weer vergeten!'

Alexander, de cursusleider, begeleidde mij, tijdens de EMDR-sessie. Ik kreeg een koptelefoon op, hoorde klikjes, en moest het plaatje voor me halen, dat er een auto aankwam en dat ik in mijn stress schoot.

Waar ik toen achter kwam? (en ik wist deze gebeurtenissen wel, maar had ze nooit in verband gebracht met mijn schrikbeleving):&nbsp;De juf in de tweede&nbsp;klas had mij een keer verteld dat ik mijn rekenen helemaal verkeerd gedaan had. Ik had opgeteld, in plaats van afgetrokken. Ik was me van geen kwaad bewust, maar als kind van zeven had ik wel iets h&eacute;&eacute;l fouts gedaan. Later in de eerste klas van de middelbare school overkwam me iets dergelijks. Ik had een opdracht van natuurkunde helemaal verkeerd begrepen en kreeg daarvoor een reprimande. Ik had ook een keer een heel lelijk woord gezegd, en ik was me van geen kwaad bewust, maar kreeg wel straf.

Door o.a. deze drie&nbsp;gebeurtenissen &eacute;n door het vergeten van de afspraken in mijn agenda kreeg ik echt heftige schrik als er een auto aan kwam rijden. Ik kreeg dan een soort 'w&eacute;&eacute;r fout!-gevoel'. Toen door de EMDR deze gebeurtenissen verwerkt waren, kon ik ontspannender reageren als er een auto aankwam. Het&nbsp;bleek soms gewoon vriendenbezoek te zijn. En het 'stommerd-gevoel' is echt minder geworden.&nbsp;